Durante la prima parte del corso di Sistemi, tecnologie, applicazioni e linguaggi di programmazione per la multimedialità si è deciso di intraprendere la costruzione di uno strumento di sintesi per affrontare sia l’aspetto audio/musicale che di programmazione.
Come linguaggio di programmazione per la scrittura del nostro Synth è stato scelto Faust (Functional Audio Stream). Il linguaggio di Faust è di tipo algebrico ma genera un codice c++, in modo che possa essere “universale” per tutte le piattaforme, come ad esempio il Web.
Abbiamo cercato di rendere lo strumento il più possibile simile ad uno modello fisico, sia per quanto riguarda la parte grafica che quella di controllo.
